---
date: 2019-12-14
title: Japanse Rijst
categories:
  - Diner
featured_image: /assets/posts/japanse-rijst/japanse-rijst.jpg
recipe:
  servings: 2 à 3 porties
  prep: 30 minuten
  cook: 30 minuten
  ingredients_markdown: |-
    **Rijst**

    * 500 gram japanse rijst
    * 625 ml water

    **Sushi dressing**

    * 4 el rijstazijn of appelazijn
    * 1 el kristalsuiker
    * 1/2 el mirin, sake of een droge sherry
    * 1/2 el zout

  directions_markdown: |-
    **Basisrijst**

    1. Was de rijst tot drie keer toe met je handen en een zeef in een bak water.
    2. Giet de rijst voor de laatste keer af en laat staan (het liefst 30 min.)
    3. Doe de rijst in een pan met het afgemeten water en laat het minstens 30 min. weken.
    4. Zet de pan op het vuur tot je het 1 min. stevig laat koken.
    5. Laat de pan nog 4-5 min. op middelmatig vuur koken of tot je het oppervlak ziet.
    6. Laat de pan nog 10 min. op laag vuur koken of tot er echt geen vocht meer over is. Niet spieken onder de deksel!
    7. Haal de pan van het vuur en bedek met een schone theedoek voor 10-15 zodat al het overmatige vocht verdwijnt. Deze stap is heel belangrijk.
    8. Breng de rijst voorzichtig over in een schaal met een kunstof of houten lepel en bedek opnieuw met een theedoek.

    **Sushi rijst**

    1. Meng de ingrediënten voor de dressing in een magnetronbestendig schaaltje of pan.
    2. Verhit even en roer om de suiker en het zout op te lossen.
    3. Meng de dressing al roerend door de hete rijst.
    4. Gebruik de rijst terwijl deze nog warm is.

---

In Japan wordt rijst altijd gezien als het belangrijkste ingrediënt. Al het andere — vis vlees of groente — is puur bedoeld als aanvulling op de rijst. Hetzelfde geldt voor sushi, de rijst wordt beschouwd als het belangrijkste onderdeel. Dit is mijn best gevonden recept voor het basisbegrip in de Japanse keuken.

Dit recept is grotendeels overgenomen van [Just Hungry](https://justhungry.com/japanese-basics-plain-rice-sushi-rice). Ik heb de ingrediënten en stappen vertaald en versimpeld. De verhouding die zij aanhouden is 1:1,25 rijst per water. Dat komt neer op 625 ml water per 500 gram droge, Japanse rijst. Met het water bedoel ik hier het afgewogen water dat je toevoegt bij stap 3.

Ik probeer in al mijn recepten gebruik te maken van hoeveelheden in liters. Ik ben geen fan van het Amerikaanse eenheidsstelsel. Wanneer je etenswaren wil bereiden met precisie is het belangrijk om zorgvuldig af te meten. Iedereen weet wat een milliliter is, maar elk receptenboek lijkt zijn eigen betekenis te geven aan de inhoud van een _cup_.
