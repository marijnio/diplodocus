---
date: 2019-04-21
title: Ratatouille
categories:
  - Diner
featured_image: /assets/posts/ratatouille/ratatouille-top.jpg
recipe:
  servings: 2 à 3 porties
  prep: 10 minuten
  cook: 50 minuten
  ingredients_markdown: |-
    * 2 tenen knoflook
    * 2 rode uien
    * 1 paprika
    * 2 courgettes
    * 1 aubergine
    * 3 tomaten
    * 400 ml tomatenblokjes
    * 1 bouillonblokje
    * 2 tl provençaalse kruiden
    * 1/2 tl peper
  directions_markdown: |-
    1. Verwarm de oven voor op 180 °C.
    1. Snijd de ui in ringen en fruit de helft met de knoflook en wat olie in een diepe pan.
    2. Snijd de paprika in stukken en bak even mee.
    3. Snijd ondertussen de rest van de groenten in schijven en gooi de uiteindes en overblijfselen bij de pan totdat je ongeveer even grote stapeltjes hebt.
    4. Kook de groenten tot ze zacht zijn en voeg de tomatenblokjes, het bouillonblokje en de kruiden toe. Kook 5 minuten mee.
    5. Gebruik de blender of staafmixer om de groenten te mengen.
    6. Verdeel de groenten om de beurt in cirkels over de saus in de pan. Bestrijk met wat olijfolie, zout en peper.
    7. Bak de pan zonder deksel in minstens 40 minuten af in de oven.
---
Het woord ratatouille betekent oorspronkelijk _opgooien_, naar het werpen van wat groenten in een pan tot een stevige stoof. Sinds 1930 denkt men aan de typische combi van tomaat, look, courgette, aubergine en Franse kruiden.

Deze versie is hoe wij hem het liefst maken: een bodem van kruidige saus met en een laag gegrilde groenten. Hij is eenvoudig te maken en vult een portie aardappelen, rijst of pasta heerlijk aan.

Let op: **voor dit recept heb je een blender of staafmixer nodig.**

![Courgettes]({{ site.baseurl }}/assets/posts/ratatouille/courgette.jpg)

Je hebt al gauw te veel groenten voor bovenop de ratatouille. Dat is geen punt, want daar vul je gewoon de saus mee aan. Zeker de helft van de courgette en aubergine belandt in de saus. Je kan hier dus ook makkelijk overgebleven groente in kwijt.
