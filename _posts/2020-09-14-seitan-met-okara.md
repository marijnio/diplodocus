---
date: 2020-09-14
title: Seitan met okara
categories:
  - Vleesvervangers
featured_image: seitan-met-okara.png
recipe:
  servings: 15 porties
  prep: 30 minuten
  cook: 60 minuten
  ingredients_markdown: |-
    **Dry mix**

    * 500 g tarwegluten
    * 150 g havermeel
    * 4 el edelgistvlokken
    * 1 tl uienpoeder
    * 1 tl knoflookpoeder
    * 1 tl gedroogde tijm
    * 1/2 theelepel paprikapoeder

    **Wet mix**

    * 400 ml water
    * 200 g okara
    * 2 el sojasaus
    * 1 el plantaardige olie
    * 1 bouillonblokje
    * 1 el gemalen shiitake (optioneel)
    * 1 el ketchup
    * 1 tl MSG

  
  directions_markdown: |-
    
    1. Meng de ingredienten van de dry mix en de wet mix apart door elkaar.
    2. Voeg de twee samen en roer met een houten lepel zodat er geen poeder meer overblijft.
    3. Kneed het deeg 10 minuten lang met een keukenmachine en een deeghaak, of doe het met de hand.
    4. Maak van het deeg een lange worst van ongeveer 25 cm, en wikkel deze strak in met een laag bakpapier, een laag aluminiumfolie en een laag huishoudfolie. Draai hem met de uiteinden telkens strak. Het is de bedoeling dat er geen water in komt en dat de worst in beperkte mate kan uitzetten.
    5. Kook de worst 60 minuten lang in een grote pan onder een deksel met sudderend water op een laag pitje. Laat het water dus niet koken!
    6. Haal de hete worst er voorzichtig uit en laat in de folie nog even afkoelen.
    7. Verwijder de lagen en laat de worst minstens 8 uur in een koelkast rusten.


---

Mijn beste seitan recept tot nog toe. Het is vooral erg handig omdat ik er mijn okara in kwijt kan. Je kunt de okara ook prima vervangen door tofu.

Je wilt het deeg goed kneden, zodat de eiwitten zich voldoende in elkaar frommmelen. Op die manier krijgt het deeg de verende textuur, en ontstaan er zich afgesloten kamertjes tijdens het koken. Dat zorgt uiteindelijk voor de vlezige textuur die we proberen te bereiken.

Het is belangrijk dat je de seitan voldoende tijd geeft om te laten rusten in de koelkast. Op die manier krijgen de gluten de kans om te settelen.

Je kunt vanalles bedenken om met de worst te doen. Je kunt er plakjes van snijden, blokjes, shoarma, of zelfs geschild als doner. Belangrijk is dat je het de kans geeft om te karameliseren in voldoende olie. In het recept zelf gaat eigenlijk maar vrij weinig olie.