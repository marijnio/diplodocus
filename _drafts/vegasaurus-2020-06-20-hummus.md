---
date: 2020-06-20
title: Hummus
categories:
  - Dips & sauzen
featured_image: ratatouille-top.jpg
recipe:
  servings: 4 schaaltjes
  prep: 20 minuten
  cook: 50 minuten
  ingredients_markdown: |-
    * 250 g gedroogde kikkererwten
    * 120 ml tahin
    * 1 citroen
    * 4 tenen knoflook
    * 1 el baking soda + 1/4 tl
    * zout
    * olijfolie
    * peterselie of koriander
  directions_markdown: |-
    1. Was de kikkererwten een paar keer tot het water helder is. Laat ze gedurende de nacht in water weken met 1 el baking soda. Je kunt ze ook snel weken met wat kokend water.
De kikkererwten zouden nu twee keer zo groot moeten zijn geworden. Spoel ze af en laat opnieuw een paar uur weken.
Spoel voor de laatste keer en laat de kikkererwten koken in een grote pan met water en de resterende baking soda. Schep het schuim van het oppervlak en laat zachtjes koken tot je de korrels kunt verpulveren tussen twee vingers. Dit duurt ongeveer een uur.
Voeg wat extra water toe en giet het zó af dat alleen de schilletjes worden meegenomen. Doe dit nog een paar keer tot alle schilletjes weg zijn. Wrijf de kikkererwten zachtjes tussen je handen om mee te helpen.
Giet de kikkererwten af en stop ze in een blender. Probeer ze alvast een beetje te vermalen.
Doe de knoflook samen met de citroen in een food processor en duw het vocht door een zeef in een bakje. Voeg hier de tahini aan toe en roer tot het opstijft. Voeg al roerend water toe tot er een zachte egale saus ontstaat.
 5. Voeg de tahinisaus toe aan de kikkererwten en blend een paar minuten voor een gladde textuur. Als de hummus te dik is, voeg dan wat water toe. Het moet iets dunner zijn dan de uiteindelijke textuur. Breng op smaak met zout.
6. Serveer in een schaaltje met wat olijfolie en gehakte peterselie of koriander. Lekker met verse pita, turks brook, een pittige koriandersaus, augurk of partjes rauwe ui.
---
In Israël kwamen wij er al gauw achter dat de humus daar heel anders is dan wat wij gewend zijn in het westen. Het internet is overspoeld met recepten die een dipsaus maken van kikkererwten, maar erg lekker vindt ik ze niet. 

Dit is het resultaat van mijn zoektocht naar het recept waarmee je in mijn ogen de échte humus uit Israël kan maken.

De belangrijkste verschillen met gebruikelijke recepten zijn als volgt:

- Meer tahini
- Geen schilletjes, slim verwijderd
- Het gebruik van een krachtige blender
- Apart opgestijfde tahinisaus

Dit zorgt ervoor dat je hummus véél gladder en smaakvoller wordt.